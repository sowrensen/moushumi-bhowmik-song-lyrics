## স্বপ্ন দেখবো বলে

আমি শুনেছি সেদিন তুমি সাগরের ঢেউয়ে চেপে<br>
নীল জল দিগন্ত ছুঁয়ে এসেছো,<br>
আমি শুনেছি সেদিন তুমি নোনাবালি তীর ধরে<br>
বহদূর বহুদূর হেঁটে এসেছো<br>
আমি কখনও যাইনি জলে,<br>
কখনও ভাসিনি নীলে,<br>
কখনও রাখিনি চোখ,<br>
ডানামেলা গাংচিলে<br>
আবার যেদিন তুমি সমুদ্রস্নানে যাবে<br>
আমাকেও সাথে নিও,<br>
নেবে তো আমায়?<br>
বলো, নেবে তো আমায়!<br>

আমি শুনেছি সেদিন নাকি তুমি তুমি তুমি মিলে<br>
তোমরা সদলবলে সভা করেছিলে,<br>
আর সেদিন তোমরা নাকি অনেক জটিল ধাঁধাঁ<br>
না-বলা অনেক কথা, কথা তুলেছিলে<br>
কেন শুধু ছুটে ছুটে চলা<br>
একই একই কথা বলা<br>
নিজের জন্য বাঁচা নিজেকে নিয়ে<br>
যদি ভালবাসা না-ই থাকে<br>
শুধু একা একা লাগে<br>
কোথায় শান্তি পাব, কোথায় গিয়ে?<br>
বলো, কোথায় গিয়ে?<br>

আমি শুনেছি তোমরা নাকি এখনও স্বপ্ন দ্যাখো,<br>
এখনও গল্প লেখো, গান গাও প্রাণ ভরে,<br>
মানুষের বাঁচা মরা এখনও ভাবিয়ে তোলে,<br>
তোমাদের ভালোবাসা এখনো গোলাপে ফোঁটে<br>
আস্থা হারানো এই মন নিয়ে আমি আজ<br>
তোমাদের কাছে এসে দু'হাত পেতেছি,<br>
আমি দু’চোখের গহ্বরে শূণ্যতা দেখি শুধু<br>
রাত ঘুমে আমি কোনো স্বপ্ন দেখি না,<br>
তাই স্বপ্ন দেখবো বলে<br>
আমি দু’চোখ পেতেছি<br>
তাই তোমাদের কাছে এসে<br>
আমি দু’হাত পেতেছি<br>
তাই স্বপ্ন দেখবো বলে<br>
আমি দু’চোখ পেতেছি…<br>

**[← সূচিপত্র](../readme.md)**
