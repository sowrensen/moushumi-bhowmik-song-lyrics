## তোরই জন্য

তোরই জন্য শরীরের ভারে আমি নত<br>
তোরই জন্য গল্প বুনেছি কত কত<br>
তোরই জন্য গান, তোকে ঘিরে এই খেলা<br>
তোকেই দিচ্ছি আমার সকাল ছেলেবেলা<br>
তোকে দেবো আমি আমার টিনের চাল বাড়ি<br>
তোকে দেবো দেখ আমার পাহাড় সারি সারি<br>
তোকে দিয়ে দেবো স্কুল পথে বাঁকে পাওয়া ফ্রক,<br>
ফিতে ওড়ে, সামাল দামাল কোন হাওয়া<br>
তোরই জন্য গান, তোকে ঘিরে এই খেলা<br>
তোকেই দিচ্ছি আমার সকাল ছেলেবেলা<br>
টক নুন টক তেঁতুল আচার আছে রাখা<br>
তোরই জন্য আমার বয়ামে তেলে মাখা<br>
তোকেই দিচ্ছি জল ছপছপ ভেজা জুতো<br>
স্কুলে না যাবার আমার পুরোনো সেই ছুঁতো<br>
আমার গল্প বইয়ের মলাট পাতা খুলে<br>
তোরই জন্য শব্দবন্ধ রাখি তুলে<br>
তোকে ভাগ দিই আমার বড় হবার ব্যাথা<br>
তোকে বলে দেবো আমার গোপন যত কথা<br>
এই সব আমি তোকেই দেবো তোকে দেবো<br>
তোর ছেলেবেলা তোর কাছ থেকে চেয়ে নেবো<br>
