## ছেলেবেলা

ছেলে বেলার পাহাড় আমায় ডাকে<br>
হাওয়ায় হাওয়ায় মায়ের গন্ধ থাকে<br>
বিকেল বেলায় লুকোচুড়ি বাঁশের ঝাঁড়ের ফাঁকে<br>
মায়ের গন্ধ, ঠান্ডা হাওয়ায় মায়ের গন্ধ থাকে<br>
শীতের দুপুর রোদ মাখানো ছোট্ট দুপুর বেলা<br>
খেলায় ছুটির দিন কাটানো সকাল দুপুর খেলা<br>
ছেলেবেলার রোদ মাখানো শীতের দুপুর ডাকে<br>
লেবুর গন্ধ, হাওয়ায় কমলা লেবুর গন্ধ থাকে<br>
সন্ধ্যে হবার খানিক আগে আমার দু'চোখ বুজে<br>
ছেলেবেলার পাহাড়টাকে নিচ্ছি আমি খুঁজে<br>
হঠাৎ দেখি ধুলোর চাদর আমার পাহাড় ঢাকে<br>
ছেলেবেলা পথ হারালো কোলকাতারই বাঁকে<br>
তবু আবার ছেলেবেলা ডাকে<br>
ধোঁয়ায় ধুলোয় মায়ের গন্ধ থাকে<br>
