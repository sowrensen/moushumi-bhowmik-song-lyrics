## চিঠি

এখন সকাল, এখানে সকাল মেঘলা সকাল<br>
মাটি ভেজা ভেজা গন্ধ<br>
তোমার আকাশে কত তারা ভাসে তুমি দেখো না তো<br>
তোমার জানালা বন্ধ<br>

তোমার চিঠি কালকে পেয়েছি ক'হাজার মাইল পেরিয়ে এসেছে<br>
তোমার কথার ছন্দ<br>
একা একা রাত কাটানো কবরে কুয়াশা ছড়ানো ভোরের খবরে<br>
পাওয়া না পাওয়ার দ্বন্দ<br>

আমার এখানে একই কাদা-জল বর্ষা কালে দুপায়ে মাখানো<br>
বাড়িতে বাইরে সেই অবিকল একই রকম সময় কাটানো<br>

বাবার ছানিটা, বেড়াল ছানাটা, মায়ের বোনাটা<br>
সবই বেড়ে গেছে যাচ্ছে<br>
রাত কেটে দিন, দিন কেটে দিন, জল ভেজা দিন<br>
নীলাকাশী দিন আসছে<br>

বলতে ভুলেছি সেই যে গাছটা, আধমরা সেই ফুলের গাছটা<br>
সেই গাছটাতে নতুন কুঁড়িতে নতুন প্রাণের ছন্দ<br>
বাঁচার সে কী আনন্দ!<br>

আর কী জানাবো তোমাকে বলো, কথায় কথায় বৃষ্টি নামলো,<br>
হাওয়ায় ফুলের গন্ধ<br>
তুমি ভালো থেকো, আমি ভালো আছি,<br>
ভালোবাসা নিও…<br>
ভালোবাসা নিও…<br>
তুমি ভালো থেকো।<br>
