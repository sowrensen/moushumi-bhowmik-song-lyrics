## ঘুড়ি

ঘুর্ ঘুর্ ঘুর্ ঘুরছে ঘুড়ি<br>
পাকে পাকে আহা<br>
নীল সাদা হলুদ সবুজ<br>
উড়ছে ঘুড়ি ঝাঁকে ঝাঁকে<br>

ছোট্ ছোট্ ছোট্ ছোট্ট ছেলে<br>
দুহাত দিয়ে আহা<br>
খোল্ খোল্ খোল্ জানলা খুলে<br>
দেখছে আকাশ দুচোখ মেলে<br>

এক এক এক একলা ঘরে<br>
দুপুর গড়ায় আহা<br>
মন মন মন আনমনা ভাব<br>
কেমন যেন কেমন করে<br>
ছোট্ ছোট্ ছোট্ ছোট্ট ছেলে<br>
মেঘের কাছে আহা<br>
মন মন মন মনে মনে<br>
যাচ্ছে ছেলে সবকিছু ফেলে<br>

আহা হা যাচ্ছি আমি<br>
তারার কাছে আহা<br>
মেঘগুলো আমার বাড়ি<br>
দূর আকাশে দিচ্ছি পাড়ি<br>

টান্ টান্ টান্ টানছে সুতো<br>
ফিরছে ঘুড়ি আহা<br>
ঘর ঘর ঘর ফিরছে ঘরে<br>
আকাশে ঘর বাঁধা হলো না তো<br>
