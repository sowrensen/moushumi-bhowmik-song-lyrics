## এক্কাগাড়ি

আমার কোলের কাছে ছোট্ট ছেলে<br>
স্বপ্ন জড়ানো তার দুচোখ মেলে<br>
গল্প শুনে, গল্প শুনে, গল্প শুনে<br>
টগবগ, টগবগ, টগবগ গল্পের ছোট্ট ঘোড়া<br>
টগবগ, টগবগ, গল্পের ঘোড়াটার আকাশে ওড়া<br>
আবার বলো মা, আবার বলো মা, আবার বলো<br>
‌ছোট ছেলেটার ছিলো এক্কাগাড়ি<br>
আর ছিলো রোগা ঘোড়া দুষ্টু ভারি<br>
এবড়ো-থেবড়ো পথে কষ্ট চলার<br>
আজকে আমার ছেলে তাতেই সওয়ার<br>
আজ ছুটি, আজ ছুটি, আজ ছুটি আজকে দিন বেড়াবার<br>
ছেলেটার দিকে আমি তাকিয়ে থাকি<br>
চেনা চেনা মুখটাকে খুঁটিয়ে দেখি<br>
কার মতো যেনো তুই, কার মতো যেনো তুই,<br>
কার মতো যেনো তুই মনে পড়ে না<br>
টগবগ করেনা, টগবগ করেনা, টগবগ করেনা সত্যি ঘোড়া<br>
টগবগ করেনা, টগবগ করেনা, রোগা ঘোড়া জানে না আকাশে ওড়া<br>
পা টেনে চলে সে, গাড়ি টেনে চলে সে, বোঝা টেনে চলে<br>
আবার ঘুমিয়ে আছে আমার ছেলে<br>
পখীরাজ দুই ডানা স্বপ্নে মেলে<br>
উড়ে চলে আমি শুধু চেয়ে থাকি<br>
আমার ছেলের মুখে কী যেনো দেখি<br>
কার ছায়া, কার ছায়া, কার ছায়া তোর মুখে মনে পড়ে না<br>
