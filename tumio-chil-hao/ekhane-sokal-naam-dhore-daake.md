## এখানে সকাল নাম ধরে ডাকে

এখানে সকাল নাম ধরে ডাকে<br>
এখানে দুপুর রোদে জলে মেশা<br>
এখানে শীত পাতা ঝরা তবু<br>
থাকতে চেয়েও থাকতে পারি না<br>
এখানে সকাল নাম ধরে ডাকে<br>
কোথাকার এক বাউন্ডুলে পাখি<br>
জানলায় এসে নাম ধরে ডাকে<br>
কেমন করে নিজেকে বোঝাই<br>
সেই ডাকে আমি ভরকে দেখিনি?<br>
এখানে সকাল নাম ধরে ডাকে<br>
গ্রীষ্মের রোদে ক্লান্তি নামে<br>
তৃষ্ণার জলে শরীর জুড়োয়<br>
কেমন করে নিজেকে বোঝাই<br>
সে জল আমায় স্নিগ্ধ করেনি?<br>
এখানে দুপুর রোদে জলে মেশা<br>
শীতের হাওয়ায় পাক খাওয়া পাতা<br>
গাছ থেকে খসে চুল বেয়ে নামে<br>
কেমন করে নিজেকে বোঝাই<br>
সেই ছোঁয়াতে আমি চমকে উঠিনি?<br>
এইখানে শীতে গাছ কেঁপে ওঠে<br>
আবার সকাল নাম ধরে ডাকে<br>
দুপুরে আবার বৃষ্টিও নামে<br>
শীতের হাওয়া গাছকে কাঁপায়<br>
ফিরতে চেয়েও ফিরতে পারি না<br>
আবার সকাল নাম ধরে ডাকে<br>

**[⬅️ সূচিপত্র](../readme.md)**
