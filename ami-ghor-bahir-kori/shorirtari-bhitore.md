## শরীরটারই ভিতরে

শরীরটারই ভিতরে পরাণ নামের কী যেন কে থাকে<br>
তার-ই ডাকে, আমি ঘর বাহির করি।<br>
এখনি সে মেঘ ধরতে চায়,<br>
এখনি সে রোদের আলোয় ভাসে<br>
এখনি সে আপন কথায়, আপন মনে হাসে!<br>

আমার বাড়ি ছিল রেললাইনের ধারে<br>
রাতের বেলায় শেষ গাড়ির মোহন বাঁশী শুনে<br>
আমার প্রাণ কেঁদে মরে<br>
এখনি সে ছুটে যেতে চায়,<br>
কার কাছে তা নিজেই সে কি জানে!<br>
এখন কেবল নিশি ডাকে মিঠে বাঁশির তানে<br>

আমি কাজ করতে বাহির দেশে যাই<br>
দুপুর বেলায় ঘরের কোণের নিবিড় ছায়া ডাকে<br>
বলো কী করি উপায়<br>
কাজ ফেলে মন ঘরে ফিরতে চায়<br>
ইচ্ছে করে মাদুর পেতে শুতে<br>
ইচ্ছে করে আঙ্গুল দিয়ে তোর কপাল ছুঁতে<br>

**[← সূচিপত্র](../readme.md)**
