## লক্ষ্মীপুজো

ঝিক ঝিক ঝিক ঝিক ট্রেন চলে<br>
ঝিক ঝিক ঝিক ঝিক ট্রেন চলে<br>
ঝিক ঝিক ঝিক ঝিক ট্রেন চলে<br>
ঝিক ঝিক ঝিক ঝিক<br>

আকাশে তুলো তুলো মেঘ<br>
পুকুরে ফুটেছে শালুক<br>
দূরে কোথাও কাশবন<br>
শহর থেকে অনেক দূরে<br>
ছুটি এখন পুজোর ছুটি<br>
ট্রেনে চেপে চলি বেড়াতে<br>

পাঁচমেশালী আমি পুজো-টুজো মানিনা<br>
উৎসবে আর উথলে উঠিনা<br>
মাইক আমায় তাড়িয়ে বেড়ায়<br>
পুজোয় আমার মন পালাতে চায়<br>
এ শহর থেকে দূরে কোথাও<br>
যাই তবু থাকে পিছুটান<br>

দেখেছিলাম আমি আসার পথে<br>
স্টেশনের চত্বরে হাজার ঢাকি<br>
দূর থেকে আসে বায়না পেতে<br>
পুজোয় পুজোয় ঘুরে ঢাক বাজাতে<br>
যাই তবু শুনি ঢাকের আওয়াজ<br>
ভাবি সব ঢাকি বায়না পাবে তো?<br>
ঝিক ঝিক ঝিক ঝিক ট্রেন চলে<br>
গুর গুর গুর গুর ঢাক বাজে<br>
ঝিক ঝিক ঝিক ঝিক<br>
গুর গুর গুর গুর<br>
ঝিক ঝিক ঝিক ঝিক<br>

পথের ধারে সারি সারি<br>
সাজানো থরে থরে মাটির প্যাঁচা<br>
কাল কোজাগরী কাল লক্ষ্মীপুজো<br>
আজ রাত ধরে হবে বেঁচা কেনা<br>
আমায় ভাবায় সেই এক ভাবনা<br>
মা লক্ষ্মীরা ঘর পাবে তো?<br>

লক্ষ্মী গড়ে যারা সারা বছর ধরে<br>
লক্ষ্মী গেলে তার অন্ন আসে ঘরে<br>
লক্ষ্মী গেলে তার ভাতের থালা ভরে<br>
লক্ষ্মী গেলে তার লক্ষ্মী আসে ঘরে!<br>

একই ভাবে বছর জুড়ে<br>
পথের ধারে দাঁড়িয়ে থাকে<br>
দিনমজুর সব দলে দলে<br>
ধর্মতলায় বা রাজাবাজারে<br>
আমায় ভাবায় সেই এক ভাবনা<br>
দিন গেলে সবাই দর পাবে তো?<br>

একই ভাবে দিন চলে<br>
একই ভাবে দিন চলে<br>
একই ভাবে দিন চলে<br>
একই ভাবে<br>

**[← সূচিপত্র](../readme.md)**
