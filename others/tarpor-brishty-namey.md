## তারপর বৃষ্টি নামে

দারুণ রোদে শহর পোড়ে<br>
পোড়ে মাটি রাস্তা বাড়ি<br>
ভাবি কখন বৃষ্টি নামবে<br>
মাটির বুঝি জ্বর হয়েছে<br>
আকাশ কাঁপে রোদের তাপে<br>
ভাবি কখন বৃষ্টি নামবে<br>

এমনি কোনো নিথর দিনে<br>
পায়ের নিচে তপ্ত মাটি<br>
তুমি আমি ছাঁয়ার খোঁজে<br>
মেঘের নিচে ঠাঁই খুঁজেছি<br>

আমার গায়ে জ্বর জড়ানো<br>
শরীর জুড়ে ধূসর খরা<br>
ভাবি কখন বৃষ্টি নামবে<br>
আমার দু’চোখ ছায়ার খোঁজে<br>
ব্যাকুল চোখে আকাশ দেখে<br>
ভাবে বুঝি বৃষ্টি নামবে<br>

হয়তো কোনো অলীক টানে<br>
জানতে পারে আকাশ মাটি<br>
তোমার আমার বুকের ব্যাথা<br>
তোমার আমার মনের কথা<br>

তখন দেখি আকাশ জুড়ে<br>
অনেক মেঘের হাট বসেছে<br>
আমার চোখে ছায়া পড়ে<br>
ঘন মেঘে আকাশ ভরে<br>
তারপর বৃষ্টি নামে<br>
