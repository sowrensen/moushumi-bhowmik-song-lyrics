## জন্মভূমি

কাজের শেষে ঘরে ফেরা মানুষ<br>
দিনের শেষে ঘরে ফিরে চলে<br>
সূর্য তখন অস্ত গেছে বুঝি<br>
পাখিরা সব উড়ে দলে দলে।<br>

একদিন এক সন্ধ্যে রাতে আমি<br>
তোমায় দেখে ভেবেছিলাম যেন<br>
কাজের শেষে ঘরে ফেরা মানুষ<br>
তুমি আমার মুখের গল্পরেখা চেন।<br>
ক্লান্ত ডানা গুটিয়ে রেখে তুমি<br>
গাড়ির ভীড়ে একলা বসে আছো<br>
আবার যখন চোখ তুলেছি আমি<br>
দেখি কোথায় তুমি হারিয়ে যেন গেছো!<br>

হয়তো তুমি ভিড়ের মধ্য থাকো<br>
অনেক মানুষ অনেক রকম মায়া<br>
এক আধ ছলক ঘরে ফেরার স্রোতে<br>
ক্লান্ত শ্রান্ত কালো মুখে ছায়া।<br>
তুমি হয়তো গানের শরীর হবে<br>
ভিড়ের কোণে গুটিয়ে থাকো তুমি<br>
এই শহরে তোমার মুখে আমি<br>
দেখেছিলাম আমার জন্মভূমি।<br>
তুমি আমার গানের শরীর হবে<br>
ভিড়ের কোণে গুটিয়ে থাকো তুমি<br>
এই প্রবাসে তোমার মুখে আমি<br>
দেখি আমি আমার জন্মভূমি…<br>
